
<!DOCTYPE html>
<html>
<head>
	<title></title>

 

<meta charset="UTF-8">
	<title>உங்களுக்குப் பிடித்த கோடி ரெடி. நேரடி பதில் ரெடியா?</title>
	<meta property="og:site_name" content="உங்களுக்குப் பிடித்த கோடி ரெடி. நேரடி பதில் ரெடியா?">
<meta property="og:title" content="மழுப்பலுக்கு பதில் பாகம் 1" />
<!-- <meta property="og:description" content="Programa de fiestas" /> -->
<meta property="og:image" itemprop="image" content="https://cdn2.iconfinder.com/data/icons/social-media-8/512/note3.png">
<meta property="og:type" content="website" />
<!-- <meta property="og:updated_time" content="1440432930" /> -->
</head>
<body>
<p dir="ltr"><strong>மழுப்பலுக்கு பதில் பாகம் 1</strong></p>

<p dir="ltr"><strong>மந்தைவெளி தலைமை இமாம் நாடறிந்த பேச்சாளர் மரியாதைக்குரிய பேராசிரியர் இல்யாஸ் ரியாஜி அவர்கள் உஸ்மானிகள் பேரவை சார்பில் திருநெல்வேலி மாவட்டம் மேலப்பாளையம் நகரின் ஜின்னா திடலில் வைத்து 2015 ஆம் ஆண்டு மார்ச் 28, 29 தேதிகளில்----------- நடந்த இரண்டு நாட்கள் ஷரிஅத் பாதுகாப்பு மாநாட்டில் முதல் நாளான 28 ஆம் தேதி இல்யாஸ் ரியாஜி அவர்கள் பேசினார்கள்.</strong></p>

<p>&nbsp;</p>

<p>&nbsp;
<p dir="ltr"><strong>தமது உரையின் முடிவில் ஏழு கேள்விகளை தமிழ்நாடு தவ்ஹீது ஜமாஅத் என்றழைத்துக் கொள்ளும் பி.ஜே. மதத்தினருக்கு கேட்டார்கள். கேள்வி கேட்டு கிட்டதட்ட 11 மாதங்களுக்குப் பிறகு பதில் என்ற பெயரில் தங்களுக்கே உரிய அநாகரிக பாணியில் இளம் வாலிபர் ஒருவருக்கு சொல்லிக் கொடுத்து பேச வைத்துள்ளனர்.</strong></p>
</p>

<p dir="ltr"><strong>வீடியோவில் பேசியவரும் அவருக்கு சொல்லிக் கொடுத்தவர்களும் இவர்கள் அனைவரையும் இயக்கிக் கொண்டிருக்கும் அவர்களின் மதத்தலைவரும் கேள்விகளுக்கு பதிலைத் தர 11 மாதங்களை எடுத்துக் கொண்ட பின்னரும் கூட கேள்விகளையே அவர்கள் சரியாக புரிந்து கொள்ளவில்லை என்பதை பதில் என்ற பெயரில் அவர்கள் கூறியுள்ள மழுப்பலில் தெரிந்து கொள்ளலாம்.</strong></p>

<p dir="ltr"><strong>இல்யாஸ் ரியாஜியின் கல்வித் தரத்தை குறைகூறுவதற்கு முன் உங்களின் அறிவை முதலில் சோதித்துப் பாருங்கள்.</strong></p>

<p dir="ltr"><strong>பதில் கூறுகிறேன் என்ற பெயரில் வார்த்தைக்கு வார்த்தை அநாகரிமாகத் தான் பேசினீர்களே தவிர பதிலை சரியாக கூறினீர்களா? நேரடியான மர்பூ ஆன ஸஹீஹான ஹதீசை உங்களால் கூற முடிந்ததா?</strong></p>

<p dir="ltr"><strong>அண்ணல் நபி (ஸல்) அவர்கள் கூறியதாக புகாரியில் 34 வது ஹதீசாக பதிவு செய்யப்பட்டுள்ளது.</strong></p>

<p dir="ltr"><strong>وَإِذَا خَاصَمَ فَجَرَ </strong><strong>முனாஃபிக்கின் நான்கு அடையாளங்களில் ஒன்று அவன் விவாதம் புரிந்தால், வழக்காடினால் நேர்மை தவறி ஏசுவான் என்பதாகும்.</strong></p>

<p dir="ltr"><strong>நீங்கள் யார்? என்று உங்களை அடிக்கடி அடையாளப்படுத்தினாலும் நாங்கள் அநாகரிகமான வார்த்தைகளைப் பயன்படுத்தப் போவதில்லை.</strong></p>

<p dir="ltr"><strong>இல்யாஸ் ரியாஜி கேட்ட கேள்விகளில் ஒன்று</strong></p>

<p dir="ltr"><strong>اخراج القيمة &nbsp;في الزكاة ஜகாத்தில், எந்த பொருளில் ஜகாத் கடமையானதோ அந்த பொருளை வாங்குவதை விட்டு விட்டு அதற்குரிய விலையை பணமாக வாங்குகிறீர்களே ? இவ்வாறு வாங்குவதற்கு ஸஹீஹான மர்ஃபூ ஆன ஹதீசை உங்களால் காட்ட முடியுமா?</strong></p>

<p dir="ltr"><strong>இதுதான் கேள்வி.</strong></p>

<p dir="ltr"><strong>இதற்கு தங்கம் வெள்ளி சம்மந்தப்பட்ட சஹீஹான மர்பூ தரத்திலுள்ள ஹதீசைத் தான் பதிலாகத் தந்திருக்க வேண்டும். அதை செய்தீர்களா?</strong></p>

<p dir="ltr"><strong>மதுரையில் அடிபட்டு மானாமதுரையில் போய் மீசையை முறுக்குபவன் போன்று ஒட்டக ஜகாத்தில் கூறப்பட்ட ஹதீசை கூறிவிட்டு உங்களை நீங்களே மெச்சிக் கொள்கீறீர்களே.. ஏன்?</strong></p>

<p dir="ltr"><strong>தங்கம் வெள்ளி தொடர்பாக கேட்கப்பட்ட இக்கேள்விக்கு ஒட்டக ஜகாத் தொடர்பான ஹதீஸ் எப்படி பதிலாகும்?</strong></p>

<p dir="ltr"><strong>திரும்பவும் ஒருமுறை இல்யாஸ் ரியாஜியின் கேள்வியை கேளுங்கள். </strong></p>

<p dir="ltr"><strong>தங்கம் வெள்ளி ஜகாத் என்பது வேறு ஒட்டக ஜகாத் என்பது வேறு </strong></p>

<p dir="ltr"><strong>இரண்டும் அடிப்படையிலேயே வேறுபட்டதாகும். ஜகாத் கடமையாகும் அளவும் இரண்டிலும் வெவ்வேறானது.</strong></p>

<p dir="ltr"><strong>கொடுக்கப்படும் ஜகாத்தின் அளவும் இரண்டிலும் &nbsp;வெவ்வேறானது. தங்கம் வெள்ளித் தொடர்பாக கேட்கப்பட்ட கேள்விக்கு தங்கம் வெள்ளி சம்மந்தமாக வரும் ஸஹீஹான மர்பூ தரத்திலுள்ள ஹதீசை நீங்கள் கூறியிருக்க வேண்டும்.</strong></p>

<p dir="ltr"><strong>அடிப்படையிலேயே வேறுபட்டிருக்கக்கூடிய ஒட்டக ஜகாத்தை எப்படி கியாஸ் செய்தீர்கள்?</strong></p>

<p dir="ltr"><strong>நீங்கள் தான் கியாசை ஆதாரமாக ஏற்கமாட்டீர்களே!!</strong></p>

<p dir="ltr"><strong>சுன்னத் ஜமாஅத்தார்களாகிய எங்களைப் பொருத்தவரை உசூலுல் ஃபிக்ஹ் எனும் சட்ட அடிப்படை விதிகள் துறையின் வாயிலாக ஷரிஅத் சட்டங்களின் மூல ஆதாரங்களாக நான்கினை கூறுகிறோம்.</strong></p>

<p dir="ltr"><strong>1 குர்ஆன் 2 சஹீஹான மர்பூ ஆன ஹதீஸ் 3 இஜ்மா ( நபித்தோழர்கள் அல்லது தாபியீன்கள், அல்லது தபவுத் தாபியீன்கள் அல்லது அறிஞர்களின் ஏகோபித்த முடிவு 4 கியாஸ் குர்ஆன் அல்லது ஹதீசில் தெளிவாக சட்ட கூறப்பட்டதில் உள்ள சட்டங்களுக்கான காரணங்களை ஆராய்ந்து அக்காரணங்கள் எவற்றில் உள்ளதோ அதற்கு அச்சட்டத்தை பொருத்திப் பார்த்து சட்டம் கூறுவதற்கு கியாஸ் என்போம். இதனையும் நாங்கள் சட்டத்துறையில் மூல ஆதாரமாக ஏற்றிருக்கின்றோம். </strong></p>

<p dir="ltr"><strong>நீங்கள் குர்ஆன் , ஹதீசை மட்டும் அதுவும் சஹீஹான ஹதீசை மட்டும் அதுவும் உங்களின் மேன்மைமிக்க அறிவுக்கு ஒத்துவரும் ஹதீசை மட்டும் ஏற்பவர்கள் ஆயிற்றே&hellip; உங்களின் அறிவுக்கு ஒத்துவரவில்லையென்றால் புகாரியில் இடம்பெற்றால் கூட ஏற்கமாட்டோம் என்று நாகூசாமல் பேசியவர்கள் அல்லவா நீங்கள்!</strong></p>

<p dir="ltr"><strong>இங்கே மட்டும் எங்களின் சட்டவிதிகளுக்கு இறங்கி வந்து, அடிப்படையிலேயே வேறுபட்ட &nbsp;ஒட்டக ஜகாத்தை ஏன் தங்கம் வெள்ளி ஜகாத்திற்கு &nbsp;கியாஸ் செய்கிறீர்கள்? கியாசை ஆதாரமாக ஒப்புக் கொண்டு விட்டீர்களா? கியாசை ஆதாரமாக ஏற்போம் என்று அறிவிப்பீர்களா?</strong></p>

<p dir="ltr"><strong>நீங்கள் சொன்ன அந்த பதிலையாவது ஒழுங்காகச் சொன்னீர்களா? அதிலும் கூட உங்களின் அறியாமை வெளிப்பட்டே இருக்கின்றது.</strong></p>

<p dir="ltr"><strong>அந்த ஒட்டக ஜகாத் ஹதீசில் கூட நீங்கள் உங்கள் தொண்டர்களிடம் வசூலிப்பது போன்று முழுப் பணமும் ஜகாத்தாக வாங்குவதாக ஹதீசில் தெளிவாக உள்ளதா? </strong></p>

<p dir="ltr"><strong>புகாரியில் 1453 வது ஹதீசாக இடம்பெறும் அந்த ஹதீசை மீண்டும் ஒருமுறை படித்துப் பாருங்கள்!</strong></p>

<p dir="ltr"><strong>நான்கு வயது ஒட்டகம் ஜகாத்தாக கொடுக்க வேண்டிய ஒருவரிடம் அது இல்லாமல் மூன்று வயது ஒட்டகம் இருந்தால் அதனையும் இருபது திர்ஹம் அல்லது இரண்டு ஆடுகளை வசூலிப்பவரிடம் கொடுக்க வேண்டும்.</strong></p>

<p dir="ltr"><strong>மூன்று வயது பூர்த்தியான ஒட்டகம் ஜகாத்தாக கொடுக்க வேண்டிய நபரிடம் அது இல்லாமல் நான்கு வயது பூர்த்தியான ஒட்டகம் இருந்தால் அதனை கொடுத்து விட்டு &nbsp;வசூலிப்பவரிடம் இருந்து இருபது திர்ஹங்கள் அல்லது இரண்டு ஆடுகளை பெற்றுவிட வேண்டும். இதுதானே ஹதீசில் உள்ளது.</strong></p>

<p dir="ltr"><strong>ஒட்டகத்தையே கொடுக்காமல் முழுவதையும் பணமாக கொடுப்பதாக வரவில்லையே..</strong></p>

<p dir="ltr"><strong>ஒருவர் 100 கிராம் தங்கம் வைத்திருந்தார் எனில் &nbsp;அவரின் மீது இரண்டரை கிராம் தங்கம் ஜகாத்தாக கடமையாகும்.</strong></p>

<p dir="ltr"><strong>ஜகாத்தை அவர் கொடுக்கும் பொழுது அவரிடம் சரியாக இரண்டரை கிராம் தங்க நகை இல்லை, ஒன்று இரண்டு கிராம் இருந்தது என்றால் இரண்டு கிராமுக்கு தங்கமும் மீதி அரை கிராமுக்கு பணமும் கொடுக்கலாம்</strong></p>

<p dir="ltr"><strong>அல்லது மூன்று கிராம் தான் இருந்தது என்றால் அதை கொடுத்து விட்டு அரை கிராமுக்குரிய பணத்தை வசூலிப்பவரிடமும் வாங்கி விடவேண்டும். ஒட்டக ஜகாத்தை கியாஸ் செய்தாலும் &nbsp;இப்படித் தானே கியாசும் வரவேண்டும்.</strong></p>

<p dir="ltr"><strong>முழுவதுமாக பணத்தை வாங்கிட அந்த ஹதீஸ் ஆதாரமாக அமையாது. </strong></p>

<p dir="ltr"><strong>நேரடியான மர்பூ ஆன , ஸஹீஹான ஹதீசை தர முடியாத நீங்கள் ஒட்டக ஜகாத்திற்கு கூறப்பட்ட ஹதீசை கூறி அதிலும் கோட்டை விட்டுள்ளீர்கள்..</strong></p>

<p dir="ltr"><strong>அடுத்து பித்ராவை பணமாக வசூல் செய்வதற்கும் &nbsp;நீங்கள் ஒட்டக ஜகாத்தையே அதற்கும் ஆதாரமாக கூறியுள்ளீர்கள்.</strong></p>

<p dir="ltr"><strong>ஒட்டக ஜகாத்தும், தங்கம் வெள்ளி ஜகாத்தும் வேறுபட்டிருக்கும் நிலையில், ஒட்டக ஜகாத்தில் பித்ராவை கியாஸ் செய்து மீண்டும் உங்களின் அறிவு அவ்வளவுதான் என்பதை காட்டிவிட்டீர்கள்..</strong></p>

<p dir="ltr"><strong>தங்கம் வெள்ளி ஜகாத்திலும், பித்ராவிலும் உங்களுக்கான கேள்வி தொடர்கின்றது,,</strong><br />
<br />
<strong>தங்கம் வெள்ளி ஜகாத்திலும், பித்ராவிலும் பணமாக வாங்குவதற்கு நேரடியான ஸஹீஹான மர்பூ ஆன ஹதீசை கொண்டு வாருங்கள் கோடி உங்களுக்கு காத்திருக்கின்றது.</strong></p>

<p dir="ltr"><strong>எங்களின் கேள்வி தொடரும்&hellip;.</strong></p>

<p>&nbsp;
<p>&nbsp;</p>
</p>

 </body>
</html>
